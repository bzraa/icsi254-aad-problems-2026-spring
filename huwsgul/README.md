# Хөвсгөл нуур

## Бодлогын тайлбар

Эрт урьд цагт, мөстлөгийн үеийн сүүлээр Хөвсгөл нуур байгаагүй, харин тэнд их хотгор газар байсан нь хөвсгөлийн хотгор гэж нэрлэгдэж байв. Жил ирэх тусам цаг агаар дулаарч олон мянган жил газрын хөрсөн дор нууж байсан мөс хайлж бага багаар газрын хонхрууд ус дүүрсээр одоогийн Хөвсгөл нуур бий болсон.

Хөвсгөл нуурын он тооллын нэг дугаар онд хөвсгөлийн хотгорт хамгийн намхан хэсгүүдэд ус тогтож олон жижиг нуурууд үүссэн байж магадгүй. Жил ирэх тусам нуурын түвшин жил бүр нэг метрээр нэмэгдэж байжээ. Ингэснээр зарим газарт шинээр нуур үүсэж, зарим нуурууд нэгдэн нэг нуур болж байв. Эцэст нь Хөвсгөл нуур хэмээх нэгэн том нуур бий болсон домогтой.

Тэгвэл танд хөвсгөлийн хотгорын газрын өндөрлөгийн мэдээлэл өгөгдсөнөөр дараах асуултуудад хариулаарай.

---

## Асуудлын тодорхойлолт

Хөвсгөлийн хотгорын газрын өндөрлөгийг нэг метрийн нарийвчлалтай дүрсэлсэн дүрслэл болох `X[N][M]` матриц болон `Q` асуулт өгөгдөнө.

- `X[i][j]` нь тухайн газрын өндөрлөгийг илэрхийлэх **сөрөг биш бүхэл тоо** байна.
- Асуулт бүр нь хоёр төрөлтэй.
- **Нэгдүгээр төрлийн асуулт** нь `B` онд хөвсгөлийн хотгорт хэдэн нуур байсныг асууна.
- **Хоёрдугаар төрлийн асуулт** нь хөвсгөлийн хотгорт анх хэдэн онд `B` нууртай болсныг асууна.
  - Хэрэв хэзээ ч `B` нууртай байгаагүй бол `-1` гэж хариулна.

Нуур гэдэг нь тухайн жил усанд автсан (өндөрлөг ≤ тухайн жилийн усны түвшин) хэсгүүдийн **4 чиглэлээр (дээш, доош, зүүн, баруун)** холбогдсон бүрэлдэхүүн юм.

---

## Оролт

- Оролтын эхний мөрөнд хөвсгөлийн хотгорын хэмжээг илэрхийлэх `N`, `M` бүхэл тоонууд байна.
- Дараагийн `N` мөр тус бүрт `M` бүхэл тоо байх ба эдгээр нь бодлогын өгүүлбэрт дүрсэлсэн `X` матрицыг илэрхийлнэ.
- Дараагийн мөрөнд асуултын тоо болох `Q` өгөгдөнө.
- Дараагийн `Q` мөр бүрд асуултыг өгнө. Асуулт бүр `A`, `B` гэсэн хоёр бүхэл тооноос бүрдэнэ.
  - `A = 1` бол нэгдүгээр төрлийн асуулт
  - `A = 2` бол хоёрдугаар төрлийн асуулт
  - `B` тоо нь бодлогын өгүүлбэрт дурдсан утга юм

---

## Гаралт

Асуулт бүрийн хариулт болох **нэг бүхэл тоог** асуултын өгөгдсөн дарааллаар **тус бүр нэг мөрөнд** хэвлэж гаргана.

Хэрэв ижил тооны нууртай олон он байвал **хамгийн эхний оныг** гаргана.

---

## Хязгаарлалт

- `1 ≤ N × M ≤ 2 × 10^5`
- `1 ≤ Q ≤ 2 × 10^5`
- `1 ≤ X[i][j], B ≤ 10^9`
- `A` нь `1` эсвэл `2` байна

---

## Дэд бодлого

| № | Хязгаарлалт | Оноо |
|---|-------------|------|
| 1 | `1 ≤ N, M, Q ≤ 100` | 10 |
| 2 | `N = 1` | 19 |
| 3 | `Q ≤ 10` | 17 |
| 4 | Асуултууд нь зөвхөн нэгдүгээр төрлийн асуултууд байна | 16 |
| 5 | Асуултууд нь зөвхөн хоёрдугаар төрлийн асуултууд байна | 14 |
| 6 | Нэмэлт хязгаарлалт байхгүй | 24 |

---

## Жишээ тест

### Оролт

6 7
5 5 7 4 4 3 4
3 5 7 5 4 3
7 7 8 7 7 7
3 5 7 5 7 4 3
4 5 7 5 6 5 3
3 5 7 4 8 4 2
10
1 1
1 3
1 5
1 6
2 1
2 3
2 4
2 5
2 6
2 7

### Гаралт

1
5
4
1
-1
5
3
2
-1


### Тайлбар

- 1 дүгээр онд 1 нуур
- 2 дугаар онд 6 нуур
- 3 дугаар онд 5 нуур
- 4 дугаар онд 5 нуур
- 5 дугаар онд 4 нуур
- 6 дугаар онд 1 нуур

Тус тус байна.
